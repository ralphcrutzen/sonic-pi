1.3 Spelenderwijs leren

# Spelenderwijs leren

Met Sonic Pi leer je spelenderwijs en al experimenerend over programmeren én muziek. Het belangrijkste is dat je er plezier in hebt, en voor je het weet kun je programmeren, componeren en een voorstelling geven.

## Fouten bestaan niet

Nu we het er toch over hebben zal ik je een goede raad geven. Wat ik zelf heb geleerd in de jaren dat ik live met muziek heb geprogrammeerd - *fouten bestaan niet, alleen maar kansen*. Dit is iets wat vaak over jazz wordt gezegd, maar net zo goed voor live programmeren geldt. Het maakt niet uit hoeveel ervaring je hebt - van een beginner tot een doorgewinterde Algoraver, ooit zul je code uitvoeren die niet klinkt zoals je verwacht had. Misschien klinkt het wel waanzinnig cool - laat het dan in elk geval vooral doorgaan. Maar aan de andere kant kan het ook nergens naar klinken en volstrekt niet op z'n plaats zijn. Het is niet erg als dit gebeurt - wat belangrijk is, is wat je er vervolgens mee doet. Gebruik het geluid, manipuleer het en vervorm het in iets waanzinnigs. Je publiek zal helemaal uit zijn dak gaan!

## Begin eenvoudig

Zodra je iets leert, is het verleidelijk om *meteen* al fantastische dingen te willen maken. Maar wacht daar toch nog maar even mee en zie het als een doel voor *later*. Denk voorlopig maar dat het meest *eenvoudige* dat je zou kunnen maken al mooi zou zijn en dat dit een kleine stap is naar dat fantastische idee dat je hebt. Als je eenmaal een idee over die kleine stap hebt, probeer deze dan te maken, speel ermee en kijk vervolgens welke nieuwe ideeën in je opkomen. Voordat je het weet ben je met een hoop plezier druk bezig en kom je echt vooruit.

En vergeet niet om je werk ook met anderen te delen!
