2.1 Je eerste bliepjes

# Je eerste bliepjes

Bekijk de volgende code:

```
play 70
```

Hier begint het allemaal. Ga je gang, kopieer en plak dit in het code window boven in de app (het grote witte gebied onder de Run knop). Klik vervolgens op Run...

## Bliep!

Intense. Klik nog keer. En nog een keer. *En nog een keer...*

Wooow, te gek, urenlang speelplezier! Maar wacht even, voordat je jezelf verliest in een oneindige reeks bliepjes. Verander het getal eens:

```
play 75
```

Hoor je het verschil? Nu een kleiner getal:

```
play 60

```

Kleinere getallen zorgen dus voor lagere tonen en grotere getallen voor hogere tonen. Net als een piano; daar zorgen de toetsen aan de linker kant voor lagere geluiden en toetsen aan de rechter kant voor hogere geluiden. Het is zelf zo dat de getallen de noten op een piano voorstellen. `play 47` betekent namelijk: speel de 47e noot op de piano. En `play 48` is dan een noot hoger (de volgende rechts). Het is toevallig zo dat nummer 60 de C in de 4e octaaf is.

*Maak je geen zorgen* als je hier niets van begrijpt. Ik snapte het ook niet toen ik hier pas mee begon. Het enige wat nu belangrijk is, is dat je snapt dat *kleine getall voor lage tonen zorgen* en *grote getallen voor hoge tonen zorgen*.

## Akkoorden

Een toon spelen is erg leuk, maar meerdere tonen tegelijkertijd spelen kan zelfs nog leuker zijn. Probeer maar:

```
play 72
play 75
play 79
```

Jazzy! Als je dus meerdere `play`s achter elkaar zet, worden ze tegelijkertijd afgespeeld. Probeer het zelf maar - welke getallen klinken goed samen? Welke klinken verschrikkelijk? Experimenteer, ontdek en probeer het zelf uit te zoeken.

## Melodie

Noten en akkoorden spelen is dus wel leuk, maar wat vind je van een melodie? Wat als je verschillende noten na elkaar wil spelen, in plaats van tegelijkertijd? Nou, dat is gemakkelijk, je hoeft alleen maar `sleep` tussen de noten te zetten:


```
play 72
sleep 1
play 75
sleep 1
play 79
```

Prachtig, een fijne arpreggio. Wat zou de `1` in `sleep 1` betekenen? Het betekent *de duur van de pauze*. In feite betekent het een pauze van een tel, maar voorlopig kun je het zien als een pauze van 1 seconde. Hoe zouden we onze arpreggio dus iets sneller kunnen laten gaan? Daar hebben we dus kortere pauzes voor nodig. Wat dacht je bijvoorbeeld van een halve, oftewel `0.5`:


```
play 72
sleep 0.5
play 75
sleep 0.5
play 79
```

Als het goed is moet het je opvallen dat het nu sneller gaat. Probeer het nu zelf eens door de tijden te veranderen - gebruik verschillende pauzes en noten.

Je moet ook eens proberen om tussenliggende noten zoals `play 52.3` en `play 52.63` te gebruiken. Er is geen enkele reden om je te beperken tot standaard hele noten. Amuseer je er maar eens mee.


## Traditionele notennamen

Degenen die al iets van muzieknotatie af weten (maak je maar geen zorgen als dat niet het geval is - het is niet nodig om er plezier aan te beleven), kunnen ook een melodie maken door notennamen als C en F# te gebruiken, in plaats van getallen. Dat kan Sonic Pi namelijk ook. Je zou het volgende kunnen doen:

```
play :C
sleep 0.5
play :D
sleep 0.5
play :E
```

Vergeet niet om een dubbele punt `:` voor de naam van de noot te zetten, zodat de letter roze wordt. Je kunt ook de octaaf aangeven, door een getal achter de naam van de noot te zetten:

```
play :C3
sleep 0.5
play :D3
sleep 0.5
play :E4
```

Wanneer je een kruis bij een noot wil zetten, voeg dan een `s` aan de naam van de noot toe, zoals `play :Fs3` en als je een mol bij een noot wil zetten, voeg er dan een `b` aan toe, zoals `play :Eb3`.

*Ga nu helemaal uit je dak* met het maken van je eigen melodieÃ«n.
