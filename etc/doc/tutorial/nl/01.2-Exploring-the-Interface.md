1.2 De Interface Verkennen

# De Sonic Pi Interface

Sonic Pi heeft een heel eenvoudige interface voor het programmeren van muziek. Laten we deze eens gaan verkennen.

![Sonic Pi Interface](:/images/tutorial/GUI.png)


* *A* - Afspeelbediening
* *B* - Editor Bediening
* *C* - Info en Help
* *D* - Code Editor
* *E* - Log Viewer
* *F* - Help Systeem


## A. Afspeelbediening

Deze roze knoppen zijn de hoofdbediening voor het starten en stoppen van geluiden. Je gebruikt de *Run* knop voor het uitvoeren van de programmacode in de editor, *Stop* om alle code die wordt uitgevoerd te stoppen, *Save* om de code op te slaan naar een bestand en *Record* om een opname (een WAV bestand) te maken van het geluid dat wordt afgespeeld.

## B. Editor Bediening

Met deze oranje knoppen kun je de code in de editor aanpassen. Met de *Size +* en *Size -* knoppen kun je de tekst grotor of kleiner maken. Met de *Align* knop kun je je code opschonen, zodat deze er professioneler uit ziet.

## C. Info en Help

Deze blauwe knoppen geven je toegang tot informatie, hulp en voorkeuren. De *Info* knop opent het informatie venster waar je info over Sonic Pi kunt vinden - het team, geschiedenis, mensen die aan het programma hebben bijgedragen en de gemeenschap. Met de *Help* knop kun je het help systeem (*F*) tonen of verbergen. De *Prefs* knop opent het venster waar je voorkeuren kunt instellen, zoals enkele standaard systeeminstellingen.

## D. Code Editor

Dit is het onderdeel waar je je programmacode schrijft en muziek componeert/uitvoert. Het is een eenvoudige teksteditor waarin je code kunt schrijven, wissen, knippen, plakken, etc. Zie het als een uitgeklede versie van Word of Google Docs. De editor kleurt woorden automatisch op basis van hun betekenis in de code. Dit lijkt op het eerste gezicht misschien vreemd, maar je zult dit al gauw erg handig gaan vinden. Door bijvoobeeld de kleur blauw herken je een getal.

## E. Log Viewer

Wanneer je je code uitvoert, wordt er informatie over wat het programma aan het doen is in de log viewer getoond. Standaard zie je een bericht voor elk geluid dat je maakt met het exacte moment waarop dit geluid werd getriggerd. Dat is erg handig om fouten in je code op te sporen en om te begrijpen wat je code precies doet.

## F. Help Systeem

Tot slot is het help systeem onder aan het venster een van de meest belangrijke onderdelen van de Sonic Pi interface. Dit kan worden getoond of verborgen door op de blauwe *Help* knop te klikken. Het help systeem bevat hulp en informatie over alle aspecten van Sonic Pi inclusief deze tutorial, een lijst van beschikbare synths, samples, voorbeelden, effecten (Fx) en een volledige lijst van alle functies die je in Sonic Pi kunt gebruiken om muziek te programmeren.
